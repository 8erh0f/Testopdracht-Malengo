Testopdracht sollicitatie
Versie: 10 maart 2016
Als onderdeel van de sollicitatieprocedure hebben we met je gesproken over het uitvoeren van een testopdracht. Met deze opdracht willen we je graag nader leren kennen. Welke inrichting van de applicatie kies je? Kun je je nieuwe technieken de baas maken? Hoe loopt de communicatie? Hoe presenteer je het eindresultaat, etc.
Tegelijk maakt je met het uitvoeren van deze opdracht kennis met enkele technieken die wij als organisatie gebruiken in onze producten Umbrella & Embrace. Een win-win situatie!
Palindroom case
Een palindroom is een woord dat als je het van achter naar voren leest hetzelfde oplevert als wanneer je het van voren naar achter leest. Voorbeelden hiervan zijn de woorden: lepel, legovogel of meetsysteem.
Ontwikkel een kleine web applicatie waarmee je een lijst van palindromen kunt genereren op basis van de letters uit het alfabet (hoeven geen bestaande woorden te zijn), je moet een minimale en maximale lengte kunnen opgeven voor te genereren woorden. Het moet mogelijk zijn om het genereren woorden af te breken. Houd hierbij rekening met het gebruik van architectuur (design patterns), performance en leesbaarheid van je code.
Vereisten qua techniek
1. Webapplicatie gebaseerd op C#.NET
2. Eenvoudige front-end op basis van AngularJS
3. Back-end afgedekt met unit-tests (TDD)
4. Real-time interface updates middels SignalR
5. Calls moeten non-blocking zijn dus de user-interface moet blijven reageren tijdens het generen van palindromen
Vragen stellen
Je mag gerust inhoudelijke vragen stellen over de opdracht of keuzes die je wilt maken. Daarvoor kun je direct de betrokken ontwikkelaars (zie uitnodiging) of je vaste contactpersoon benaderen.
Presentatie
We maken een afspraak om het eindresultaat met je door te spreken. Dit zal in informele sfeer zijn, maar uiteraard verwachten we dat je ons kunt meenemen in de architectuur en oplossing voor het eindresultaat.
